# -*- mode: mandoku-view; -*-
#+TITLE: 蠛蠓集
#+DATE: 2015-08-25 00:26:22.344072
#+PROPERTY: ID KR4e0217
#+PROPERTY: BASEEDITION WYG    
#+PROPERTY: JUAN 卷五
<pb:KR4e0217_WYG_005-1a>¶
欽定四庫全書¶
　蠛蠓集巻五¶
　　　　　　　　　　　　　明　盧柟　撰¶
　　雜體詩¶
　　　伏雨嘆二首¶
隂陽薄盪雷雨急江峽岀雲溪夜喧烟霏似與秋色逺¶
黄鵠垂翅愁飛飜九壥溷穢不可住晞髮陽阿阻烟霧¶
東走豈應還問津囘頭變化空桑樹¶
<pb:KR4e0217_WYG_005-1b>¶
山雨下澍白紛紛憑髙莫辨牛馬羣江寒自駭碣石浪¶
日暮猶合蒼梧雲破厨濫釜烟水黒玉盤金鯉無消息¶
直欲上天呌帝閽閶闔九重恐顛踣¶
　　　史平臺夜宴詞¶
　　漢史𤣥以宣帝大母家封為侯於外家親居多得¶
　　賞賜簮貂弭世寵溢内外明浮丘山人作史平臺¶
　　夜宴詞¶
髙堂膩燭嬌紅春麝爐掣鎻銀麒麟掌中舞袖囘金縷¶
<pb:KR4e0217_WYG_005-2a>¶
背後落花覆錦茵夜半歌鐘起洞房繡羅香煖對鴛鴦¶
旋徴玉雁排筝譜復弄梅花近笛牀繡額紅衿真媚嫵¶
隔簾髣髴調鸚鵡喚囘滿座鬱金香鮮鯽銀絲出翠釜¶
雞人夜唱銅龍瀉内監忽傳進挐馬絳綃雙引貂襜褕¶
長秋門前馬不下北風吹山海水移世人見此復淚垂¶
寳玦香車俱莫嘆金掌仙人已辭漢¶
　　　苦寒吟¶
北風怒號河水折鑿氷慘淡鮫人窟琉璃應手忽破碎¶
<pb:KR4e0217_WYG_005-2b>¶
天吳囘首蛟龍血錦鱗撥剌入豪門鑾刀玉釜飛紅雪¶
馮讙夜坐食無魚彈鋏髙歌氣未舒方袍着凍冷如鐡¶
嘯嘑霜霰攅兩眉星火不燃寒欲死皮&KR4448;肉裂老無齒¶
誰能醉解驌驦裘别有權家㑹戚里苦寒吟苦寒之吟¶
不可聞古來傑士多餓死何必垂首涕交紛¶
　　　杜䳌行¶
杜䳌西飛隴水西羽毛搖落隨山雞雲空萬里不得去¶
藤蘿掩靄青烟梯當行鵾鵬向我笑鳯凰不與同羈棲¶
<pb:KR4e0217_WYG_005-3a>¶
舊日同林鳶與鶡怒目烱視秋水畦東海汗漫稀有鳥¶
尋我三年窮路迷知是杜䳌向我拜血涙不覺滿面啼¶
口不能言臆相向似欲逺引凌崐谿四郊罦罝多隠壘¶
獵火燒天喧皷&KR2351;寄語燕山胡雁婦慎勿往恐穿金鎞¶
　　　快鶻行贈盧潭城宗弟¶
快鶻快鶻南山擊鳥北山灑血朝發秦隴暮宿荆越凌¶
厲横視遊翔恍忽蜩鳩搶飛榆枋間仰靣而視無好顔¶
人生得意且快鶻何用悠悠長閉關翟公昔在蓬蒿下¶
<pb:KR4e0217_WYG_005-3b>¶
萬里清風减髙價君今慷慨躡長雲藉藉芳聲四海聞¶
揚雄欲獻河東賦司馬先傳喻蜀文醉吟快鶻行醒啣¶
快鶻羽願君化作天池鵬莫學快鶻棲巖樹¶
　　　黄利黄謡¶
黄利黄黄利黄黄河岸上洗衣裳黄河流水鳴湯湯幾¶
時流到我家鄉¶
　　　次童謠¶
山東綺雲雞刷羽來山西到處潛飲啄河梁借羈棲江¶
<pb:KR4e0217_WYG_005-4a>¶
䳱野鴷欺予客怒目血鵀動相扼紫翎蹉跌金距愁碧¶
葉輕飜香稻秋不如折翅歸故鄉五更明月啼山丘¶
　　　㠠崐謠呈張㠠山明府¶
朝乘五嶽鶴暮望十洲雲尋山不厭㠠崐逺笑謁㠠崐¶
入紫氛㠠崐名嶽天下聞巴江前繞接氤氲翠屏巉巖¶
斜軋㡬萬丈𤣥猿夜嘯臨江濆馮夷水仙何超忽凌風¶
起舞㠠崐月蒼藤翳靄看不見欲上㠠崐苔徑滑昔聞¶
天台山岹嶢摩天關赤城起霜色王喬時來還洞天已¶
<pb:KR4e0217_WYG_005-4b>¶
與㠠崐别為説㠠崐生汗顔㠠崐謠謠且逺仙茅千載¶
留靈根玉葉金葩待君飯君意詎可論恍若岷山源漰¶
湱赴溟海聊可比君恩生來未識㠠崐路此身㡬日登¶
㠠崐㠠崐謠謠未巳早晚化為㠠崐原上之青松常倚¶
㠠崐望江水¶
　　　芒履謠¶
蒲葉青蒲花黄為君採纈結成雙隨君歩履入屧廊苧¶
羅山下君不返恨殺呉王輦路長¶
<pb:KR4e0217_WYG_005-5a>¶
　　　修武行贈李主簿¶
君不見修武城邉日欲暮西望岹嶢漢京路驛樓閣道¶
逈連雲花巘葉潭車馬駐車馬駐聴修武歌裊裊秋風¶
度黄河客懐衣上灞陵雨鄉思夣繞新豐蘿乘時小作¶
修武尉披襟靄靄流仙氣自言節操凌南山直使風聲¶
排趙魏使君税駕是何年日飲醇醪髙枕眠山鳥隔簾¶
下㕔事對客髣髴鳴寒絃城頭角聲星滿野城門落花¶
隨去馬谿澗荒凉留使君天風繫馬棠隂下父老垂涕¶
<pb:KR4e0217_WYG_005-5b>¶
前致詞使君到來人不知今年詔書蠲租税須臾還見¶
承平時憶昔少年為君舞共憐修武西山樹即今望樹¶
還憶君悵嘆雲山歌修武¶
　　　信陵亭行贈張幕史¶
昔聞貴公子乃是信陵君劒氣連秋水英風邁長雲堂¶
中愛養三千士玉袍珠履何繽紛信陵一去㡬千載堂¶
中今無一人在空餘城裏信陵亭日見黄河走東海信¶
陵亭右送飛鴻豪士者誰張長公虬髯瀟灑眼如電論¶
<pb:KR4e0217_WYG_005-6a>¶
吐何啻垂天虹身騎宛馬鐡花驄霜蹄决裂耳生風四¶
顧已無南海尉一心要滅黑山戎朝發夷梁津暮宿黎¶
陽渚軒盖狹廣路翩翩皆龍舉春風澹蕩吹羅帷宛如¶
渌水蓮花池異代風流今有此若問信陵那可知¶
　　樂府¶
　　　出自薊北門行¶
翩翩羽林兒少學龍虎韜膂力過賁育英風擁行旄展¶
藝萬人讙上馬盤弓弢怒揮魯陽戈倒刺寒潭蛟腰縣¶
<pb:KR4e0217_WYG_005-6b>¶
繁弱弓仰射太行猱北出雁門塞從軍樹竒勞占轡李¶
輕車應募霍嫖姚羽檄動邉序烽火無昏朝分兵救廣¶
武轉戰龍城郊投鞭瀚海渾結陣隂山髙朝擒左賢王¶
暮擣單于巢拓塞亘萬里奪旗列千遭邊霜飛玉關漢¶
月照銀袍疾風彯雲斿黄沙驚馬鑣天寒角筋勁墮指¶
如翦蒿豈不懐金閨畏此簡書遙仗義報明主殺身誠¶
足要¶
　　　前有鐏酒行¶
<pb:KR4e0217_WYG_005-7a>¶
春風吹水搖渌波春日輝輝上翠峩悠悠簾幕捲芳草¶
細細落花嬌綺羅胡姬嬿婉顰青蛾促絃急柱為君歌¶
海水東流逝不返君今不飲可奈何¶
　　　子夜呉歌¶
燕花敷錦繡楚舞醉羅裠明月空悲妾向雲常似君不¶
知遼海上書信㡬時聞¶
　　　古别離¶
鏡臺倚新粧羞復畫蛾黄羅衣蕩赩色落花空故香登¶
<pb:KR4e0217_WYG_005-7b>¶
髙望帝子蒼梧雲正長願托雙鯉魚錦字寄沅湘¶
　　　懐仙歌五首¶
崑崙山勢倚天嵬弱水千年四下迴花開王母三桃樹¶
雲擁周王八駿來¶
蓬海城髙十二樓金銀花發近仙洲玉童贈與青藜杖¶
天女邀乗白鹿遊¶
緑髮雙鬟白羽裳𦕈無人識自騎羊宜時背癢尋仙侣¶
願借麻姑指爪長¶
<pb:KR4e0217_WYG_005-8a>¶
丹崖石壁𣺌㝠㝠凰嘯鸞歌狎廣庭王子吹笙應有待¶
相思遙寄赤松苓¶
玉樹長攀有所思仙人遙在海之湄木公醉飲千鍾酒¶
瑤姬齊唱萬年詞¶
　　　碣石篇¶
蓬萊東望横海水白波如山㡬萬里巖前琪樹發葱青¶
遙見仙人綵雲裏麻姑欲過來何遲手把青都緑玉枝¶
願将此物寄南嶽相逢重獻萬年詞¶
<pb:KR4e0217_WYG_005-8b>¶
　　　隴水曲¶
隴山當靣起隴水向西流中含妾墮涙㡬月到凉州¶
　　　凉州樂¶
月氐穹廬夜秋風起暮笳河星没雁塞漢月湧龍沙露¶
滴葡萄酒天寒苜蓿花從軍莫浪謔轉戰屬輕車¶
　　　怨歌行¶
長安二三月紫陌競朱輪秀色金閨婦鉛華珠箔春綺¶
紈繽雜遝鞍馬自逡廵青鳥䘖瓊書飛入赤城闉日暮¶
<pb:KR4e0217_WYG_005-9a>¶
荷寵歸文犀銀麒麟借問此阿誰大國虢與秦憶昔嬌¶
小佇蘭房刺繡五紋雙鴛鴦星河織錦度明月天孫剪¶
綵分雲章願将賤軀開天笑夜逐三星宿未央未央樂¶
事多莫謂宜春好宫女妬蛾眉容顔日衰老君恩從此¶
弛棄妾青樓道青樓大道繞秦川鳯管鸞絲徹九天太¶
液紅蓮初映頰瀛洲緑草已縈烟妾情恍忽如昨日那¶
知恩斷韶華年夣入彤樓夜金壺㵼春水髣髴接君歡¶
晤言竟非是閶闔浮雲萬里遙雲従翠葆徒相邀詎聞¶
<pb:KR4e0217_WYG_005-9b>¶
阿嬌貯金屋枉殺秦嬴吹玉簫寄語漢宫娃莫倚顔如¶
花君心難自保棄擲終泥沙妾容已自落倡家妾心耿¶
耿凌朝霞羊車竹枝待君御髙唐雲雨空滛哇君王欲¶
較妾長短請看前朝張麗華¶
　　　枯魚篇¶
枯魚枯魚爾身自白龍誰使爾為魚一朝落泥沙鱗甲¶
生長蛆嗟嗟鯨鯢振鬐滄海吹噓三山&KR0619;揚嵬㠑爾罪¶
維斯死亦何悔誰能借風濤作書上天帝雪此㘭堂寃¶
<pb:KR4e0217_WYG_005-10a>¶
飛騰吸雲霓枯魚枯魚従此遐逝¶
　　　折揚柳¶
春思結楊柳搖曵金忩烟東風澹蕩時吹落玉臺前深¶
閨别離婦感此心凄然沉唫毁青黛抆淚謝珠鈿攀條¶
寄逺人引恨碧雲天微物豈足惜長懐芳樹妍¶
　　　怨詩行¶
秦戍樓荒君未還楚鄉秋早妾摧顔日寄情心與明月¶
相思何謝望夫山¶
<pb:KR4e0217_WYG_005-10b>¶
　　　丁督䕶歌¶
朝吟都䕶行暮唫都䕶歌都䕶逝不返妾當可奈何妾¶
年十五嫁夫君銀轂珠簾慶彩雲還從嘉賔遝四座刺¶
繡鴛鴦羡五文髙堂拜姑嫜清厨調菽水日旭供華饌¶
香風動紈綺二十長子孫霅&KR0008;滿髙門頗偕伯鸞志叙¶
此向平婚詎意良人從逮獄幽垣無分囬天矚闔門骨¶
肉盡草莽放室鷄豚那能促桂帳蘭薰知㡬時鴉鬢蜩¶
鬟為誰緑妾身死去無處所忍向何人説衷曲去年天¶
<pb:KR4e0217_WYG_005-11a>¶
使至籍録發良人中途不得語况復能相親今年一㑹¶
靣若墮烟霧身執手無别言但訴寒與貧淹忽歳云暮¶
已非夣寐真東家女兒嫁商賈春去秋來不言苦何似¶
妾懐常相思萬恨千愁忍饑窶落葉反本根歸雲常在¶
山君身䧟羅網經歳不復還豈惟君坎軻所恨妾命慳¶
妾非蔡文姬長跪解君死有女非緹縈誰能見天子一¶
唱都䕶歌再唱情轉深愁多不為牛山哀淚下豈有雍¶
門琴君心若知妾腸斷願化東南填海禽¶
<pb:KR4e0217_WYG_005-11b>¶
　　　少年行二首¶
長安俠客多少年醉歌擊筑南山邉相逢不避魯勾踐¶
一夜擲盧得萬錢¶
　　　又¶
長安俠客矜年少青驪緩歩章臺道相逢欲取胡姬憐¶
笑挾金丸墜飛鳥¶
　　　東嵣行¶
暮秋搖落金井烟瑤牕月出愁無眠請君四座且勿嘆¶
<pb:KR4e0217_WYG_005-12a>¶
聴我試歌東嵣篇東嵣春風樂遊冶寳劔螭盤驕白馬¶
朝從狡兎上闌東暮鬭金鷄長干下儂家繡被金錯床¶
逢迎七十紫鴛鴦生來孱小無人見艷著荷花嬌上粧錦¶
瑟春生鳯凰柱翠袖香凝蛺蝶縷浮雲小駐緩聲歌花¶
葉驚翻垂手舞眄睞流波媚笑顔此時恩愛比南山那¶
知輕薄易年少一别迢遙隔玉關儂心厯落如秋草西¶
風吹折江南道江雲斷盡君不來㑹使蛾眉待君老東¶
家買得錦鱗魚中有傳情尺素書君身亦是臨江客何¶
<pb:KR4e0217_WYG_005-12b>¶
惜相思一字予機中罷却流黄織為恨東嵣淚霑臆寄¶
語舂陵遊俠兒莫學東嵣負傾國¶
　　　鳬墩(有序/)¶
　　鳬墩者銅梁張㠠山明府兄長公也長公父疾且¶
　　篤醫莫能愈長公引刀割左股和藥進父病立已¶
　　有司聞之表薦明浮丘盧柟作鳬墩篇¶
東觀岱嶽西引鳬墩偃仰怙恃有如子孫(一/解)鳬墩之容¶
温懿無弛軫父之疴讙揄鳬里(二/解)白楊鏘鏘矯若龍翔¶
<pb:KR4e0217_WYG_005-13a>¶
仰天一呼烈石飛霜(三/解)實毒我父寧知我股䀌血濺濺¶
以瀹以釜(四/解)父曰予瞢啜此餚&KR0245;殆其有廖欻如已酲¶
(五/解)稚笋之薦江魚之膳昔聞太史今兹匪謴(六/解)荆蜀之¶
鄉爰有銅梁篤是異人刑我有邦(七/解)¶
　　　黄鵠篇贈羅封君就養還萬安¶
君不見黄鵠飄遙下太清天風接引銅臺城仙雛啣羽¶
逺相慰嘯舞不覺烟雲輕玉珮瑲鏘何所致熒熒上刻¶
瑤華字歸時持贈與盧敖萬里螺川恣遊戯¶
<pb:KR4e0217_WYG_005-13b>¶
　　　相逢行¶
黎陽臨大道城北逹城南相逢問令君不盡使君驂雪¶
霽椿枝緑春融萱草酣荀何千載後獨此一清瞻¶
　　　胡鷹渡海來篇¶
鬱律山上雲飄遙雲間葉葉落尚有返雲去杳難涉胡¶
鷹渡海來将雛還飛去我欲因之執此鳥徘徊流涕不¶
忍顧長跪折矢一語可方客子周游情同此傷天老介¶
嘏父母在幃雜珮繒錦玳瑁珠璣杖屨陟䧏窺秦桃源¶
<pb:KR4e0217_WYG_005-14a>¶
仙姿玉度竢何能言隂符晝設鬼神呵守至道不勝苔¶
滋蝌蚪虞皇厯阪文后岐陬永錫爾類揚名中州¶
　　　閶闔篇¶
春日照城隅佳氣紛朱邸宫女三千人雲光晃羅綺且¶
巻珠簾開直待雲車廻玉簫吹行雲飛下瓊瑤臺瓊瑤¶
臺畔仙妃舞鳯鳥唱歌龍枹鼓天風𣺌渺動朱衣天女¶
乘春散花雨緑蕚花前細草茵玉階鏁斷金麒麟明朝¶
騎爾朝上帝夀我四萬八千春¶
<pb:KR4e0217_WYG_005-14b>¶
　　五言排律¶
　　　甲辰歳張郡伯鄮西如覲京師其母太夫人出¶
　　　　中饋給囚因感激述懐作五十韻以謝¶
鳯厯開皇紀龍池憶紫烟青陽調玉燭白日轉幽天河¶
朔風雲㑹漳涯氣槩先諸公梁苑客明府漢庭銓沈宋¶
金章籍隂何玉轡聫衣冠連日表精爽動星纒各應非¶
熊兆同操哲匠權文翁兼化蜀郭隗始登燕五馬襄城¶
野雙旌覇水&KR0008;夾輪雙鹿擾上漢一槎縣忠奨推王室¶
<pb:KR4e0217_WYG_005-15a>¶
金泥受帝宣吳公才第一賈誼席應前鄯善何無爾河¶
源即有焉䟽名勒玉藻歸院徹金蓮虎變谷風起鶯鳴¶
喬木遷那徴文伯母誰産范滂賢黄鳥空𤣥理關睢徳¶
化全肅雍元啓𦙍聖善總承乾壺臬慈文表襟裾風紀¶
縁大家新著作劉向舊名篇雨露含濡逺江河流澤偏¶
吹嘘延朽腐哀痛及顛連粉署琅玕碧天牢桂玉鮮八¶
珍真爢鑿五醢更駢闐䴾麥赤城外杯&KR0245;𤣥圃邉春盤¶
行荏苒曲機坐連翩眉睫光初潤膏肓病即痊尚方虚¶
<pb:KR4e0217_WYG_005-15b>¶
擬賜隂室兢相憐小歩嬰金鐵揚眉媿拘攣朶頤羣儽¶
側染指朅夫筵坎廩心仍切低徊腹稍便循牆如䘮狗¶
寃頸似飢鳶慷慨期投璧呻唫尚縮肩搶嘑北向拜遙¶
祝西華年少假恩猶乳翻思淚下泉二靈忘伏臘兩稚¶
飽鷹鸇丘壠哀新鬼圖書鎻廢㕓干戈嘗膽苦衰䬃噬¶
臍眠故國孤魂杳他鄉白髮牽妻貧嫌再醮女大恡施¶
鉛放犬因無食挑針作覔錢塵埋蒼兕劒蟲篆白釐氈¶
甑釜從蛛網幨幃或馬韉鬼神泣簡牘妖孽戲花鈿壯¶
<pb:KR4e0217_WYG_005-16a>¶
志浮雲去灰心苦孽煎敢辭先菌蟪為恨失騰騫雷雨¶
龍門别風霾虎脊捐徽纆多窘束搒楚替迍邅百轉傷¶
心曲三年似禍悛傾危希造化早晚謝陶甄¶
　　　暮秋承華主簿竹川饋飯奉謝凡三十五韻¶
衛上清秋暮寰中氛氣多草湮康叔國沙没禹王河瘠¶
土分常貢蒼生病歳儺輓應梁地麥畬浸漢江波盗賊¶
縁邉郡喧呼動罝囮濟南鍾儁傑河北待絃歌斷鵠揮¶
虹劒揚兵蹴海鼉黒山戎破膽白馬将横戈山鳥行㕔¶
<pb:KR4e0217_WYG_005-16b>¶
事芳顔藉酒酡圖書盤海岱詞賦入牂牁芳阪時鳴驥¶
黄庭或換鵞久傳驄馬客舊聴鳯凰珂敏察周窮儽殷¶
憂逹隠訛憐才無近逺覆業恵征科中饋人間出殊恩¶
天上過金城酥比練翠釜鱠兼和&KR3955;吻愁𤣥豹摧峰掣¶
紫駞秋深沙苑莵霜落洞庭鮀細膩殷紅玉芳蕤净碧¶
莎那能雙玉筴秪辱縷金陀小食歆三臭廻思感萬疴¶
嚴庭風觱烈幽壘日蹉跎縶雁窺前浦啼烏想故柯通¶
宵從鼯䑕入夜戲天魔燥髮紛難解胼肌厲可摩永懐¶
<pb:KR4e0217_WYG_005-17a>¶
天吏仗拭涙使星軻海運虚垂翅雲身早見羅禰衡愁¶
正苦阮籍醉如何歳暮誰堪健風塵鬢欲皤凌虚疑海¶
嶠曵履想岷峨謬望舒州錫不成彭蠡蓑青雲思桂樹¶
春月罷松蘿猿鶴三年夣琴樽一夕俄明公寛莭制雨¶
露得滂沱犬馬如留齒神光報泰阿¶
　　七言排律¶
　　　酬華大餽飯¶
班固大家能著作陸機英妙負文雄兩都賦有凌雲氣¶
<pb:KR4e0217_WYG_005-17b>¶
擬古詩髙曠代風驄馬早延通籍譽才華應見古人同¶
燕王臺館愁鄒衍晉室衣冠有阿戎書豈萬言天險峻¶
飯傳一飽畏途窮世經豺虎催頭白路難驊騮灑血紅¶
西哭㡬湮秦帝闕南冠虚憶楚江楓投君劒氣不得死¶
猶倚崆峒百丈虹¶
　　五言律詩¶
　　　山居¶
懶慢無人地經時景不違貪飴魚暗動掠水燕争飛搗¶
<pb:KR4e0217_WYG_005-18a>¶
藥雲舂碓移花露濕衣山陽幽適好日暮澹忘歸¶
　　　浮丘院壁¶
洞口春雲薄桃花一水香金壇迎夜露玉盌出瓊漿河¶
上仙人逺洲中紫氣翔何當着雙舄為覔費長房¶
　　　大名故城¶
魏郡遺空壘蒼蒼接水湄雁衝斜鳥陣柳拂捲龍旂樓¶
閣青雲恨陂䧜白日悲北門無鎻鑰腸斷立郊垂¶
　　　過邯鄲作¶
<pb:KR4e0217_WYG_005-18b>¶
趙庭虚廟畧雄長竟誰名國破窺秦帝城亡揷漢旌山¶
河猶壯麗豪俠失縱横囬首傷心地春林囀暮鶯¶
　　　送犮人入秦二首¶
春日催行幰花明旅雁還燕陵青嶂外秦樹白雲邉解¶
劒酬知已傾尊倚别筵關河他日望芳草思芊芊¶
　　　又¶
整轡東辭闕還家西入秦雲烟三晉合風雨二陵頻鳥¶
道斜連漢龍山暗度春壯遊看寳劒萬里蹋妖塵¶
<pb:KR4e0217_WYG_005-19a>¶
　　　上張鄮西明府三首¶
燕關寒日薄漳曲早冰澌白髮親闈暮青春子病危殷¶
憂聞鼓角想像見旌旗遙識齊王相能憐越石悲¶
　　　又¶
刁斗催嚴署秋風蘓肺肝寃魂幽共語魑魅喜相看丞¶
相何多畏将軍久失餐金雞應有詔衰謝一時寛¶
　　　又¶
御史清霜鉞危腸結禍胎敢辭豺虎飼無異犬羊材魏¶
<pb:KR4e0217_WYG_005-19b>¶
闕書難上秦庭哭未回條風吹北極天意起寒灰¶
　　　喜得釋獄消息¶
聞道真州信霜臺霽夕威春陽元自動草木已含輝妻¶
子愁看在鄉關喜不違遣心翻大惡俛首涕霑衣¶
　　　即事¶
薄暮轉蕭瑟經心常苦悲驚枝鳥不定斜嶺月生遲㝠¶
思空林藪春雲時蔽虧謬言隨偃蹇不敢畏支離¶
　　　戲寄孟龍川¶
<pb:KR4e0217_WYG_005-20a>¶
舊日浮丘伯曽将王子喬周遊乘白鶴接引上青霄大¶
藥留丹鼎天台度石橋不知千載後為爾一相邀¶
　　　送張㠠山還蜀¶
朝思蜀草録夜見漢鴻飛溪縣青春滿山關紫氣圍飲¶
餘看寳劒歌罷弄金徽别去應相憶銅梁音信稀¶
　　　喜還舊業草堂¶
漢節雲問住秋風送我還荷恩思聖主悔難自皇天臺¶
沼看今日松筠去㡬年草𤣥吾未老應許萬人傳¶
<pb:KR4e0217_WYG_005-20b>¶
　　　登天臺山有感兼呈張㠠山¶
天風吹斷壑秋色𣺌荒臺浩蕩江河去蒼茫日月廻傷¶
心經絶險回首起重隈欲盡登髙興慚余作賦才¶
　　　服闋口號上張鄮西明府兼呈吳少槐吏部李¶
　　　　東岡翰林二首¶
際㑹驚何代支離過此生親宫無宿草子位逺含情未¶
敢衣純綵誰能痛失聲廿年當此夕天地忽頽傾¶
　　　又¶
<pb:KR4e0217_WYG_005-21a>¶
獄久年三換刑深鬢二毛愁淹天畔日涙作海門濤寸¶
草傷春碧慈烏近夜號感時思雨露回首望旌旄¶
　　　聞吳吏部少槐哀僕乏嗣飭内入獄侍湯藥四¶
　　　　首¶
宓子彈琴日山濤謫宦時澤梁施禁網鰥寡遂恩私未¶
識洪鈞妙應霑造物竒周南王化逺終不負螽斯¶
　　　又¶
落日低荒戍天風鎻禁庭正愁秋隴斷誰啓夜臺扃宜¶
<pb:KR4e0217_WYG_005-21b>¶
母苖堪摘王孫草尚青使君佇髙駕引領濕長纓¶
　　　又¶
天豈蒼蒼色川仍脉脉流乾坤一物在日月此生浮嚴¶
考曽無壘哀傷已故丘何心望河漢牛女度清秋¶
　　　又¶
晉室嵇中散陳留蔡議郎彈琴神不去續史恨何長慘¶
淡悲千古凄其滯此方翻思兒女意斷盡九廻腸¶
　　　冬夜遣悶三首呈吳少槐吏部¶
<pb:KR4e0217_WYG_005-22a>¶
翳氣浮銅柱霜威折玉衡愁看蟾影没病與兎魂清辭¶
賦憎關世存亡憶結纓鄒陽書再上愈覺寸心傾¶
　　　又¶
芾芾梧桐影紛紛荆棘牆徐看侵鐡鎻不比落銀牀物¶
色渾如此吾生可共傷那堪聞玉笛風力更清商¶
　　　又¶
鐘皷何相報讙呼促警齊仗嚴妨落月柝罷净鳴雞計¶
過疑踈濶才輕敢怨攜漢庭循吏在何必嘆覉棲¶
<pb:KR4e0217_WYG_005-22b>¶
　　　哭董縣丞紳三首¶
　　丞彊幹任事清苦厲莭有古人風壬寅歳長揖恤¶
　　刑沈法曹抗救洗寃於柟居甚今兹長往柟安得¶
　　不悲故詩以哭之¶
十月黄河穏天寒素舸孤斷雲低不去哀雁起相呼忽¶
暗郎官宿虚傳太史鳬哭君重囬首愁色滿蒼梧¶
　　　又¶
列郡開方藥嚴牆阻别離蒼生猶有待逝者竟如斯老¶
<pb:KR4e0217_WYG_005-23a>¶
去傷心地愁邉失望時玉棺誰為殮蕭瑟九原思¶
　　　又¶
哀挽宜陽路銘旌汴水風青騾傳海上白鶴果遼東抗¶
救邀天使鈞裁秉帝衷愚民痛一哭雪涕灑寒空¶
　　　初月¶
雪霽樓空夕寒輕月欲明素魂升海上殘朓傍人清桂¶
樹春應發蟾蜍夜自生傷心望牛斗流恨滿山城¶
　　　示外弟陳可¶
<pb:KR4e0217_WYG_005-23b>¶
阮籍何窮軌陳生已着鞭朔鷹秋始健宛馬血方妍不¶
負儒林傳寧充弟子員五車如破的萬里看騰騫¶
　　　送劉少尹赴興州經歴三首¶
宸極霑仙籍雙鳬别尚方何如魏賔客不减漢循良大¶
府宜方器牙門足薦章材髙豈伏櫪萬里見乗黄¶
　　　又¶
潘岳花封宰陳琳将幕材檄文傳萬壘列宿近三台悵¶
望薊門路深懐河&KR0203;杯君王求駿骨待詔上燕䑓¶
<pb:KR4e0217_WYG_005-24a>¶
　　　又¶
大府元戎騎長驅引萬羣共迎劉記室喜得郄叅軍燕¶
月排弓影邊霜綴鎧文知君嫺廟畧一嘯洒天氛¶
　　　秋夜奉懐王鳯洲比部¶
獨坐秋城夜長歌憶鳯遊帝鄉臨紫浦仙吹下炎洲早¶
食琪玕樹西巢雲綺樓無縁近苞彩慰此别離憂¶
　　　寄上徐龍灣比部¶
相思木葉落迢逓起重哀瀚海雲初斷盧龍秋正來慚¶
<pb:KR4e0217_WYG_005-24b>¶
無國士報獨憶鳯城隈坐令生華髪臨風一痛哉¶
　　　贈王少府封君水亭¶
長嘯下江閣披襟即水亭魚龍静秋浪舟楫倚寒汀且¶
失干戈苦還依社稷靈夜來看紫氣光滿少微星¶
　　　贈王龍池别駕¶
晉石分青嶂龍池抱紫臺秋風動鱗甲白日發雲雷太¶
液濤休險昆明勢欲迴何當洗兵馬萬里絶氛埃¶
　　　夏日同王大伾董右坡張㠠山陸夣洲孟龍川¶
<pb:KR4e0217_WYG_005-25a>¶
　　　登大伾山覽黄河故道得温字¶
五月隨僊舄凌風勢欲騫却思乗海鶴翻憶聴秋猿石¶
樹穿雲冷巖花散酒温大河猶在眼何必問崐崘¶
　　　西巖¶
西巖雙柏樹猶自倚青壇舊識洪河險曽經大壑寒龍¶
鱗剥雷雨鵲榦瀉風湍回首思梁棟還驚際㑹難¶
　　　題楊太尉揮金幅幛¶
獨憶關西老揮金氣尚竒江河流浩瀚天地𦕈端倪諌¶
<pb:KR4e0217_WYG_005-25b>¶
草危時恨亭臯絶代悲由來圖繪意不盡史臣詞¶
　　　畫葡萄¶
漢使尋源後蒲萄滿舊宫如何尺素裏枝葉往時同滾¶
露啣空碧摶烟射小紅誰能貯萬斛逺寄日華東¶
　　　贈謝山人四溟¶
春桂緑華滋芬芳合待時君今餌玉葉聊以駐僊姿擬¶
著三湘賦深題五嶽詩相期共方眼為覔葛洪陂¶
　　　遊成臯王城南園見水石漁艇¶
<pb:KR4e0217_WYG_005-26a>¶
不作江南客空餘江上山水同明月静石似白鷗閒仙¶
徑松蘿外漁舟蘆荻間相看渾忘却無復住人寰¶
　　七言律詩¶
　　　出塞¶
城門伐皷日欲墮西山返照入平蕪玉闗秋動氣横塞¶
交河霜冷夜彎弧健兒風吹白豹障将軍雪壓金僕姑¶
晝傳羽檄連雲戍夜發精兵到海隅¶
　　　慈夀宫¶
<pb:KR4e0217_WYG_005-26b>¶
漢宫羅列倚雲霄鳯翥龍飛積翠遙東矙扶桑延日觀¶
西連雪嶺入寒宵皇輿拜舞臨黄道仙仗繽紛覲紫朝¶
諸将謾勞繁皷角至尊今已奏簫韶¶
　　　浮丘精舍¶
衛河東岸浮丘髙竹舍雲居隠鳯毛遂有文章驚董賈¶
豈無名譽駕劉曹秋天散歩青山郭春日催詩白兎豪¶
醉倚湛盧時一嘯長風萬里破洪濤¶
　　　書長春觀二首¶
<pb:KR4e0217_WYG_005-27a>¶
萬里天風海水髙三山不動駕羣鼇青霄漢漠聞鸞嘯¶
白日翩翩見鶴翺巖下瓊漿留衛叔山中瑤草寄盧敖¶
懐紆金紫人不見日日吹笙對碧桃¶
　　　又¶
天門日出海雲蒸碧殿霞綃山氣層嬴女吹簫乘夜月¶
茅君騎鶴下秋燈金莖玉露生華髮紫極丹書接上昇¶
緱氏山頭一揮手㡬觀滄海變崚嶒¶
　　　贈李金吾口號¶
<pb:KR4e0217_WYG_005-27b>¶
漢家飛將李将軍三十承恩靖虜氛馬蹀金微横&KR0203;氣¶
箭傳青海動燕雲隂風漫捲賢王陣大雪長軀突厥羣¶
未信封頭縣鵲印已頒新使煥龍文¶
　　　七夕¶
去年七夕登浮丘今年七夕客燕州仙槎獨憶銀河水¶
桂樹誰看玉露秋葉下井牀驚别涙蟲吟花檻送深愁¶
平生自信庾開府懐抱於今賦逺遊¶
　　　輓楊六坡推府¶
<pb:KR4e0217_WYG_005-28a>¶
草閣談𤣥不復聞山陽鍛後涕交紛十年辭藻漢京事¶
萬里鄉關秦塞雲尹喜傳經空汝待王喬飛舄竟誰羣¶
荒墳静鎻伾山麓日暮遙悲渭水紋(六坡關右人好丹/液術客死於濬)¶
　　　除夜寓大名寄孟龍川¶
忽憶襄陽孟浩然風流名與太湖連沙材逺近青春酒¶
山舍週逥白石田何處椒花能媚頌他鄉綵勝舞隨筵¶
思君獨歩清漳曲南望魂銷倍愴然¶
　　　古意¶
<pb:KR4e0217_WYG_005-28b>¶
漢苑春繁鎻縟紗銀牕嬌小䕶僊葩朝雲裊裊行清曉¶
落月娟娟見玉華湘女漫彈瑤瑟怨天孫遙憶紫烟槎¶
使君五馬何軒豁佇望郊端柘影斜¶
　　　贈關中陳一泉廣文二首¶
漢輔金墉百二關千秋王氣鎻南山忠良苦憶蕭陳侣¶
豪俊還生涇渭間㑹有文星通帝座豈愁仙履綴鵷班¶
春宫苜蓿何辭長鳯陛圭璋可待攀¶
　　　又¶
<pb:KR4e0217_WYG_005-29a>¶
魏闕恩光落上台龍門賔客㑹羣才太𤣥無媿侯巴誦¶
九辨何勞宋玉哀江漢秋容松葉澹宫牆春雨杏花開¶
明時擬有石渠詔翰苑驚看補衮裁¶
　　　憶昔寄錢同野弟¶
憶昔讀書住石城青天對落兩山横江潭夜傍魚龍宿¶
軒牘晨看日月生多病浸滛漢司馬著書憂憤趙虞卿¶
匡廬舊約空回首腸斷清宵涙濕纓¶
　　　宿沙口贈王北沙二律¶
<pb:KR4e0217_WYG_005-29b>¶
谷口寒雲擁北沙柴門深鎻待春華楚騷自合千人誦¶
漢水猶縣八月槎賈誼匡君頻痛哭揚雄識字著名家¶
相逢媿我垂雙髩潦倒青鐏海日斜¶
　　　又¶
魏郡西連沙口原故人髙卧倚晴軒黄雞碧酒須多事¶
楚些吳歈可細論豺虎空村當落日魚龍入夜漫孤翻¶
自愁騎馬衝寒塞古木蕭森起斷猿¶
　　　九日奉懐謝四溟逸人兼酬往日見寄之作¶
<pb:KR4e0217_WYG_005-30a>¶
鄴中詞客古今才千里秋深發興哀陶令行藏只盡醉¶
孟嘉容止獨清裁山萸細細團風裊園菊亭亭帶雨開¶
白首思君何處望烟雲苦憶魏三臺¶
　　　奉和王大伾侍御題周紫泉東山草堂二律¶
石壁巉巗一徑幽漫隨杖屨訪林丘嵇康不負山陽隠¶
謝傅能忘淝水籌日落滄洲時佇望天寒桂樹且淹留¶
徴書旦暮馳秋隴擬取髙名别代収¶
　　　又¶
<pb:KR4e0217_WYG_005-30b>¶
海門秋動青澶麓天畔風髙白草堂太傅松楸髙下見¶
繡衣旌莭往來常窺軒細篠娟娟碧截壁孤雲裊裊長¶
薄暮翠微歸興懶蹔隨流水一揮觴¶
　　　震岡集留别¶
城闕秋還白露清十年懐抱與君傾彈琴細憶嵇中散¶
痛哭猶憐阮歩兵絶巘松枝元自峻經時花蕋為誰明¶
開鐏莫負中宵賞别去愁看銀漢横¶
　　　秋日懐錢同野¶
<pb:KR4e0217_WYG_005-31a>¶
象魏獨憐秋氣清苦垂寃頸且長纓背巢寒鳥經年别¶
出塞風雲盡日横鮑叔衣冠頻悵望襧衡詞賦已吞聲¶
滄洲憶汝傷心極坐嘯驚看白髮生¶
　　　送林越山廣文之石城尹二首¶
粤海炎洲氣未踈髙凉快爽此安居蔡肜有待殊方詔¶
虞詡終収太史書茂嶺秋深纔見雁廉江水緩自生魚¶
慎時努力加餐飯返浦看乗白鷺車¶
　　　又¶
<pb:KR4e0217_WYG_005-31b>¶
漢莭遙分南海邉天風獵獵擁樓船蒼梧雲盡山如㦸¶
合浦春回樹若烟占歳豈應縁戍日兢歌何用勝于闐¶
遐陬亦是藩王室賴爾文翁治化賢¶
　　　贈徐少尹¶
岹嵲中山揷泰清斷巖西影下層城彈琴不去人吏散¶
岸幘何勞官長迎緜竹土風今變態黒山盗賊敢横行¶
樗材慙媿河陽賦坐起青霄望弁纓¶
　　　赴理大名道中感李有池恵粟之作¶
<pb:KR4e0217_WYG_005-32a>¶
關塞遙憐霜露清燕雲漠漠鎻層城鄒陽不盡十年涙¶
鮑叔猶深萬古情秋水魚龍休悵望春風燕雀賴生成¶
酬恩欲擬愁難賦坐嘆空垂白髮莖¶
　　　聞比郡李滄溟出守順徳書此寄上¶
漢署仙郎何處求髙旌知駐古邢州漁陽久待張君淑¶
河内争迎郭細侯舊日石門曽拒壘此時銅馬莫輕謀¶
畏途逺附青雲翼慷慨長唫寄壯遊¶
　　　立春前夜宴張㠠山明府宅¶
<pb:KR4e0217_WYG_005-32b>¶
城柝傳聞客子夕清罇一發便宜人巴江水汎雲邉臘¶
㠠嶽天開雪後春避地衣冠從嬾慢驚時花鳥自逡廵¶
媿知張翰留顔色擬許盧敖隠釣綸¶
　　　醉後射魚宿羅山人草堂¶
南射滄溟十丈魚碧潭搖影動清虚太行逺望仙人嶂¶
淇水斜臨髙士居曉傍楓巖留客飯夜歸蘿徑即吾廬¶
何時共䇿清藜杖為覔中山白鹿車¶
　　　觀妓即席走筆¶
<pb:KR4e0217_WYG_005-33a>¶
楚女東隣未是過秋來休似隔銀河香鬟小學平陽舞¶
艶曲低翻子夜歌弄日鴛鴦窺綺幔偷春蛺蝶趂花羅¶
大堤此夕堪腸斷回首猶憐逝水波¶
　　　舊黄河道中有懐張㠠山明府¶
黄河渡口舊飛湍白馬東連瓠子灘夏后山川餘斷石¶
漢皇廵幸咽廻鑾寒沙滚滚龍蛇動晚日蕭蕭雁鶩乾¶
慨古思君易搖落秋風更送紫騮鞍¶
　　　贈羅月巖推府迎侍還萬安二首¶
<pb:KR4e0217_WYG_005-33b>¶
漢京仙客知名早佐郡驚看漳水濆南楚花明萊子服¶
西山樹送狄公雲髙秋大澤龍地隠落日寒江皷角聞¶
最是少微干象緯天風先報洞庭君¶
　　　又¶
燕塞霜空萬木摧楚鄉烟浄錦帆回洲如白鷺天邉落¶
山似青螺海上來孫晷蘭輿元水國曹家仙賦在銅臺¶
南雲北渚休相憶紫誥金泥次第開¶
　　　春晚将還舊業諸公送逺獨方水雲以病不至¶
<pb:KR4e0217_WYG_005-34a>¶
　　　作此留别¶
青春載酒尋君處君病春殘我亦回背葉流鶯愁對語¶
捎泥乳燕恡飛廻烟雲莽莽髙歡壘日月荒荒魏武臺¶
醉裏劒歌時自放白頭還望轉堪哀¶
　　　登南城樓有感兼懐荀前川¶
獨上髙樓四望明海天愁色起縱横黄雲不斷飛孤雁¶
殺氣遙連偃月城未訝健兒能䧟虜早聞白羽尚徴兵¶
封侯知有荀公逹好向中朝事請纓¶
<pb:KR4e0217_WYG_005-34b>¶
　　五言絶句¶
　　　山雨五首¶
日落石忩時林花起幽色不敢窺蛟龍雨昏潭影黒¶
　　　又¶
朝看山作雲暮看山作雨幽人期不來踟蹰望江樹¶
　　　又¶
秋水作鳴濤瀉入秋山下大石横絶梁小石流空野¶
　　　又¶
<pb:KR4e0217_WYG_005-35a>¶
峽雨晝不絶暝烟沉孤嶂徘徊山中人苔蘚生衣上¶
　　　又¶
門前黄岡陂能長青琅玕夜來溪雨惡流作白石灘¶
　　　示從弟橋三首¶
鴻㕍隔春水鶺鴒宿淺沙飜飛共遲暮終爾棲雲霞¶
　　　又¶
吾家白玉樹璀璨已横枝儘可叅霄漢莫教傷别離¶
　　　又¶
<pb:KR4e0217_WYG_005-35b>¶
莫向蒼山宿蒼山古木横風動連枝影凄其傷爾情¶
　　　寄髙貞庵明府二首¶
隴水鳴幽咽隴山不可攀何縁牽夣到夜夜繞秦關¶
　　　又¶
隴坻千萬里悵望使人迷願作青鸚鵡能言向隴西¶
　　七言絶句¶
　　　别冀康川進士口號¶
秋風七月動燕關雲散金臺遊子還欲上髙樓重愁思¶
<pb:KR4e0217_WYG_005-36a>¶
海濤東望阻天山¶
　　　長春觀二首¶
瀛海青雲見帝丘玉光浮動五城樓茅君借我山中鶴¶
飛上天門看九州¶
　　　又¶
紫極清壇道士家閒騎白鹿弄雲霞蕭臺旖旎金光草¶
春殿虚無玉樹花¶
　　　青樓詞¶
<pb:KR4e0217_WYG_005-36b>¶
百尺髙樓掛彩烟錦筝銀甲亂哀絃夕陽欲下簾深捲¶
望見西江萬里船¶
　　　雲中曲八首¶
将軍羽箭射天山閃日旌旗出漢關夜月欲開青海嶂¶
秋風先到白龍灣¶
　　　又¶
燕岱河山黒水分塵沙北望接氤氲桑乾斜映龍山月¶
碣石遙通魚海雲¶
<pb:KR4e0217_WYG_005-37a>¶
　　　又¶
元戎幕府倚天開将校星躔四下廻漢壘天成標漢斾¶
雲州日轉作雲䑓¶
　　　又¶
髙闕塞頭殺氣横居延川内少人行黄沙欲没李陵墓¶
明月長懸蘇武城¶
　　　又¶
半夜飛書報建章交河新駐左賢王即分驍騎屯榆塞¶
<pb:KR4e0217_WYG_005-37b>¶
便發元戎出定襄¶
　　　又¶
大将遙分西顧憂魚腸寳劒雪花流隂風漫捲賢王陣¶
白纛看麾木葉樓¶
　　　又¶
黄鬚羽㡌破烏桓丈八蛇矛血未乾邊馬盡歸元帥幕¶
蕃刀贈與故人看¶
　　　又¶
<pb:KR4e0217_WYG_005-38a>¶
白馬青裘海上來自言家住古秦淮封侯未遂為人下¶
沙漠横行恐見猜¶
　　　戲贈于山泉¶
楚王宫殿鎻寒暉瑤草金花匝四圍十二巫山覔不見¶
滿天雲雨濕僊衣¶
　　　贈衛川居士¶
衛川南望多白雲滄州落葉各紛紛何時咲入烟霞去¶
醉裏常隨麋鹿羣¶
<pb:KR4e0217_WYG_005-38b>¶
　　　送王旴山還保定¶
君去青山挹紫氛我亦南還弄彩雲相逢美酒不成醉¶
别去空憐落雁羣¶
　　　秋興漫成六絶句¶
壁峭江深雲物明沙村秋氣轉初清出門散着雙蓬髩¶
醉舞酣歌太放情¶
　　　又¶
天外晴山色不移苑邉衰柳駐遊絲沙平細履無人見¶
<pb:KR4e0217_WYG_005-39a>¶
恰似青春二月時¶
　　　又¶
絶巘寒藤垂古月秋江過雨濕仙花柴門幽興尤堪賞¶
徧遣銀壺賖酒家¶
　　　又¶
當堦松樹何楚楚黮葉蒼枝已傲霜要須見汝作梁棟¶
桃李春華休擅塲¶
　　　又¶
<pb:KR4e0217_WYG_005-39b>¶
柴門反鏁對秋城獨樹花開眼自明但使濁醪常醉汝¶
向來車馬不須迎¶
　　　又¶
買茅藉宇非無地簷花澗石錯相鮮西隣野老憐踈放¶
數借風亭凉處眠¶
　　　衛河漲二首¶
河隍東望似東洋簸蕩中流日月光漁子舟人頻顧盼¶
恰如五月下瞿塘¶
<pb:KR4e0217_WYG_005-40a>¶
　　　又¶
匏子烟波横九灘淇園蒼竹斬千竿何如此日風濤惡¶
灑雪衝颷作海湍¶
　　　寄孟龍川絶句¶
燕郊六月起秋霜地振山傾薄日光吁嗒風雲那有此¶
黄金臺下斷人腸¶
　　　西山集宴¶
山作屏風襍錦苔鳯笙龍管逓相催若非緱氏山頭飲¶
<pb:KR4e0217_WYG_005-40b>¶
擬有僊人海上來¶
　　　對勘呈呉少槐吏部¶
漢法終憐天地寛楚囚何恨歳時難肯教細草隨霜死¶
願借春光及暮寒¶
　　　獄夜¶
城頭鳥雀飛欲棲樓上歡聲四下齊一夜霜風吹不盡¶
滿庭秋色使人迷¶
　　　聞華從化誦李中麓樂府詞有憶寄上四首¶
<pb:KR4e0217_WYG_005-41a>¶
漢庭恊律按新聲曲度梅花散月明拂拭青天垂手舞¶
相思遙寄鳯凰城¶
　　　又¶
㬅倩西辭金馬門酣歌特地引芳樽海上長謠王母宴¶
人間謫得歳星魂¶
　　　又¶
東望山東中麓山赤城霞送主人還忽聞醉裏松風曲¶
恰似劉伶善閉關¶
<pb:KR4e0217_WYG_005-41b>¶
　　　又¶
麟閣虚傳身後名琴臺貰酒自須傾䬃沓結風成楚舞¶
歌唫緑水勝秦聲¶
　　　謝華竹川酒肴二首¶
淮隂市頭惡少喧胯下之辱詎可言漂母屢出金盤食¶
白沙緑水哀王孫¶
　　　又¶
燕國舊飲金盤露章丘今見玉壺春烟霞去住不相似¶
<pb:KR4e0217_WYG_005-42a>¶
笑殺中山賣酒人¶
　　　宿沙河值雪同蔡百户作此¶
南雲漠漠鎻天荒北雪霏霏暗北堂日暮角聲吹出塞¶
沙河愁殺蔡中郎¶
　　　丁未夣中遊王西軒園作是歳十一月二十日¶
　　　　獄吏譚遵令獄卒蔡賢笞柟數百謀以土囊¶
　　　　壓殺之官覺之免¶
秋日園林一蹔過桃花黙黙鎻空蘿歌聲漫逐浮雲去¶
<pb:KR4e0217_WYG_005-42b>¶
不覺霜風兩鬢多¶
　　　憶内¶
蘇武霜旌辭漢關李陵沙漠去無還舊時亦有金閨涙¶
何似今朝爾别顔¶
　　　贈内二首¶
蘇武匃奴十九年相思知在海雲邉上林鴻雁啣尺素¶
寄汝秋風玉塞前¶
　　　又¶
<pb:KR4e0217_WYG_005-43a>¶
君身似是杞梁妻玉貌緘情只自啼㡬時哭到梁山月¶
攜手青雲入㑹稽¶
　　　内寄衣¶
吳江白紵雪絲裠不惜春芳細草薰玉手裁縫誰得見¶
金刀一剪斷行雲¶
　　　與張山人雲谷對飲言别¶
海上曽留赤玉舄山中今共紫霞巵相逢暫爾各飛去¶
颯颯天風駕彩螭¶
<pb:KR4e0217_WYG_005-43b>¶
　　　代邉騎¶
騂弓貫臂箭横腰慣射山隂雪後鵰欲假金笳鳴出塞¶
不知誰是漢驃姚¶
　　　訪海月上人不遇¶
錫杖到來知㡬日天花落盡鎻春山柴門流水不相顧¶
漠漠烟雲送我還¶
　¶
　蠛蠓集巻五¶
